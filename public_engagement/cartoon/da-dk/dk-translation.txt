= Fuld version =
Tekst til den fulde udgave af striben

== Panel 1 ==
Beskyt liv og frihed
Hvordan kontaktsporings-apps kan hindre både COVID-19 og Big Brother

== Panel 2 ==
Et af problerne med COVID-19:
du kan smitte ~2 dage ''før'' du ved du er smittet.

    virus udbredes stadig!

Men det tager ~3 dage før du selv smitter, så hvis vi sætter folk i karantæne,
hvis de har været nær dig indtil den dag du ved du er smittet ...

kan vi stoppe smittespredningen, ved at holde os ét skridt foran!

* hvad med smittede som ikke udviser symptomer? det viser sig at de ikke spiller
  en væsentlig rolle i COVID-19 predningen! mere i kilderne til sidst.

== Panel 3 ==
Idéen kaldes "kontaktsporing". Det er en hjørnesten i hvordan Sydkorea og Taiwan
allerede ''aktivt'' inddæmmer COVID-19, og hvad vi også må gøre.

Vi behøver ikke engang at finde alle kontakterne! Det er nok at finde ~60% af dem...

* ~60%? igen, mere derom i kilderne til sidst!

== Panel 4 ==
... men vi ''skal'' finde dem hurtigt. Traditionel kontaktsporing med personlige
interviews går for langsomt.

Derfor har vi brug for ''apps'' til kontaktsporing.

Men behøver vi virelig at ofre privatliv for helbredets skyld?

== Panel 5 ==
For dælen

         NEJ!

== Panel 6 ==
Det er fuldt ud muligt at beskytte folks liv OG frihedsrettigheder med en
virkelig enkel fremgangsmåde!

Lad os se hvordan det fungerer med hjælp fra Alice & Bob ... 

== Panel 7 ==
Alice får sig en kontaktsporings-app!
(& dens kildekode er endda åben for offentligheden så alle kode-kyndige kan
verificere at den faktisk gør som følger ...)

Hvert 5. minut siger hendes telefon unik tilfældig sludder til alle andre
enheder i nærheden med Bluetooth på.

* 5 minutter er bare et eksempel! og rent teknisk er det "pseudo-tilfældigt", i
  og med det ikke er kvante... det er IKKE vigtigt.

== Panel 8 ==
Fordi beskederne er tilfældige & og ikke bruger GPS, indeholder de INGEN
INFORMATION om Alices identitet, position eller lignende.

Imens hendes telefon udsender tilfældige beskeder, ''lytter'' den også efter
beskeder fra telefoner i nærheden.

== Panel 9 ==
For eksempel Bobs.

Bob har også en kontaktsporings-app med privatliv i højsædet, som er kompatibel
(eller identisk) med den Alice bruger.

    *host*

Hvis Alice & Bob opholder sig tæt på hinanden i mere end 5 minutter udveksler
deres telefoner unik sludder.

== Panel 10 ==
Begge deres telefoner husker alle de beskeder de har sagt & hørt i de seneste 14
dage.

  Hvad jeg sagde     Hvad jeg hørte

Igen: fordi de tilfældige beskeder INGEN INFORMATION giver om Alice, forbliver
hendes privatliv fuldt ud skærmet fra Bob og omvendt! 

* 14 dage er også bare et eksempel! epidemiologer opdager måske senere at
"smitteperioden" faktisk er kortere eller længere.

== Panel 11 ==
Næste dag udvikler Alice en tør hoste og feber.
Hun bliver testet.

Alice har COVID-19.
Det er en skidt dag for Alice.

== Panel 12 ==
Men hun skal ikke lide til ingen nytte!
Alice uploader sine "Hvad jeg sagde"-beskeder til en hospitalsdatabase vha en
engangskode hun får fra sin læge (koden er for at forhindre spam).

        Hvad jeg sagde

Alice kan også ''skjule'' beskeder om tidspunkter hun vil holde privat,
eksempelvis hjemmeaftener!

== Panel 13 ==
Databasen gemmer Alices sludder:

    Hvad COVID-19 tilfælde sagde

Igen: de tilfældige beskeder afslører INGEN INFORMATION til hospitalet om hvor
Alice var, hvem hun var sammen med, hvad de lavede, eller ''hvor'' mange
mennesker Alice mødte! De er meningsløse for hospitalet...

* forskellige landes hospitaler kunne udveksle beskederne, men i og med de ikke
  indeholder information krænkes intet privatliv derved. 

== Panel 14 ==
... men ikke for Bob!

    Hvad COVID-19 tilfælde sagde
    
                                      Hvad jeg hørte

Bobs telefon kigger jævnligt på hospitalets liste af tilfældige beskeder fra
COVID-19 tilfælde, og ser om den "hørte" nogen af dem fra telefoner i nærheden
over de seneste 14 dage.

(Beskedernes sludder giver Bob INGEN ANDRE PERSONOPLYSNIGER.)

* den virkelige protokol i DP-3T er ENDNU mere sikker! den bruger et
  "gøge-filter (cuckoo filter)" så telefoner KUN kender til de COVID-19 beskeder
  de hørte, uden at afsløre ALLE COVID-19 beskeder.

== Panel 15 ==
Hvis den f.eks. hørte beskeder fra 6 eller flere COVID-19 tilfælde (6 x 5 min =
30 min smitte-eksponering i alt) giver telefonen Bob en advarsel om at gå i
selv-karantæne.

Så Bob afskærer smittekæden - et skridt foran virusen!

* igen er tallene her bare eksempler!

== Panel 16 ==
Det var det!

Det er sådan digital kontaktsporing proaktivt kan hindre spredningen af COVID-19
''samtidig'' med at vores rettigheder beskyttes.

Tak, Alice & Bob!
Pas godt på jer selv.


== Citations ==
Kilder:

Denne tegneserie er en kort opsummering af DP-3T protokollen, som den så ud den
9. april 2020. Den virkelige løsning er mere kompleks og ''endnu mere'' sikker!
Se materialet bag:
github.com/DP-3T/documents

Der findes også den lignende privatlivssikrende '''TCN Protocol''':
github.com/TCNCoalition/TCN

og slutteligt er der studierne fra Oxford Universitet, som viste at
kontaktsporings-apps kunne inddæmme COVID-19... ''uden'' langtids nedlukninger!

Ferretti & Wymant et al. "Quantifying SARS-CoV-2 transmission suggests epidemic
control with digital contact tracing."  Science (2000)

== License ==
Denne tegneserie-stribe er

PUBLIC DOMAIN

Det vil sige du ''har'' allerede tilladelse til at videresende den på din egen
nyhedsside. Ja, vi ville sådan set elske om du integrerede den i din egen
kontaktsporings-app! (så længe den ''faktisk'' følger den beskrevne
privatlivs-beskyttende protokol)

(Du har også allerede tilladelse til at oversætte den! De brugte skrifttyper er
"Patrick Hand" og "Open Sans")


    af Nicky Case
    ncase.me + patreon.com/ncase

          med stor hjælp fra
	  Prof. Carmela Troncose (sikkerhed)
      & Prof. Marcel Salathé (epidemiologi)  


Dansk oversættelse: Jonas Bardino, https://github.com/jonasbardino (CC-0)


= Kort udgave =
Tekst til den korte udgave

== Overskrift ==
Hvordan privatlivssikret kontaktsporing fungerer

== Panel 1 ==
Alices telefon udsender en tilfældig besked hvert 5. minut.

== Panel 2 ==

  *host*
  
Alice sidder ved siden af Bob. Deres telefoner udveksler beskeder.

== Panel 3 ==
  Hvad jeg sagde    Hvad jeg hørte

Begge telefoner husker hvad de sagde & hørte de seneste 14 dage,

== Panel 4 ==
            Hvad jeg sagde

Hvis Alice får COVID-19 sender hun ''sine'' beskeder til et hospital.

== Panel 5 ==
   Hvad COVID-19 tilfælde sagde

Fordi beskederne er tilfældige afsløres derved ingen information til hospitalet...

== Panel 6 ==
   Hvad COVID-19 tilfælde sagde
                                     Hvad jeg hørte

... men Bobs telefon kan finde ud af om den har "hørt" beskeder fra COVID-19 tilfælde!

== Panel 7 ==
Hvis den har "hørt" nok beskeder svarende til at Bob har været smitteudsat længe
nok, bliver han varslet.

== Panel 8 ==
og det er er ''sådan'' kontaktsporings kan beskytte både dit helbred og dit privatliv!

^^^af Nicky Case (ncase.me). CC0/public domain, videresen gerne hvor som helst!


Dansk oversættelse: Jonas Bardino, https://github.com/jonasbardino (CC-0)
